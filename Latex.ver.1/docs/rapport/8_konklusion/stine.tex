\subsection{Stine}

3. semesterprojektet har for mig personligt været en god oplevelse. Jeg synes at vores gruppe har fungeret fint sammen, og at de fleste har levet op til de krav, der er stillet.
Da de fleste i gruppen også arbejdede sammen på 2. semesterprojektet, var det nemt at arbejde sammen og afprøve nye ting, som vi syntes skulle forbedres sidste semester.
En overordnet mangel i vores projektarbejde var, at vi ikke var gode nok til at teste de enkelte undergruppers funktionaliteter sammen. Dette gjorde at den samlede test til sidst i forløbet blev en lang og udtrukken proces.
Det er helt klart noget vi må tage til efterretning på de næste projekter vi skal lave. 

Igen forsøgte vi at bruge Scrum som arbejdsmetode. På dette semester gik vi mere målrettet efter at holde de ugentlige statusmøder og at vi fik en bedre rød tråd igennem implementeringsfasen.
For mig fungerede de ugentlige statusmøder rigtig godt, og jeg synes at gruppen var god til at give input og sparre med hinanden.
Den røde tråd igennem forløbet synes jeg forsvandt lidt. I det hele taget blev Scrum ikke fulgt, udover statusmøderne. 
Tilgengæld synes jeg at vi skal blive bedre til at sørge for at deadlines bliver overholdt og bedre til at skride til handling, hvis man kan se at en deadline ikke kan nås.